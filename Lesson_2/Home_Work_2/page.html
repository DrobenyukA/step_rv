<!DOCTYPE html>
<html>
<head>
	<meta charset="UTF-8">
	<meta name="keywords" content="Вогник далеко в степу, Тютюнник, Григір, Тютюнник Григір, оповідання">
	<meta name="description" content="Вогник далеко в степу. Автор - Григір Тютюнник. В оповіданні показане тяжке життя села після війни, доля повоєнного молодого покоління. Понад усе підноситься у творі дружба між людьми, почуття єдності, підтримки.">
	<title>Вогник далеко в степу (скорочено)</title>
</head>
<body>
<h1 style="text-align: center;">Вогник далеко в степу (дуже стисло) (скорочено)</h1>
	<p style="padding: 0 100px; text-align: justify;"><span style="color: #0a0;">Для кожного хлопчика</span> у важкі повоєнні роки справжнім щастям було вступити до ремісничого училища, де учнів годували, <span style="color: #0a0;">де їм видавали форму.</span></p>
	<p style="padding: 25px 0; text-align: center;">Прийшли до такого училища й друзі з одного села — троє Василів та Павло. <span style="color: #a00;">Василів прийняли одразу, одягли в нову форму, а Павлові сказали, що малий ще.</span> І ось вони разом повертаються додому. Старші хлопці обмацують <span style="color: #a00;">новий одяг, хваляться, тільки малому прикро, що він іде у</span> старому.</p>
	<p style="padding: 0 50px 0 0; text-align: left;"><span style="color: #00f">Вдома Павла зустріла тітка Ялосовета</span> — мачуха, яка прожила з батьком усього один місяць, а з малим бідує вже шість років. Не може Павло називати її мамою, хоч дуже добра вона до нього.</p>
	<p style="padding: 0 0 0 50px; text-align: right;">Хату під час бою розвалило, тепер туляться вони вдвох у малій комірчині, <span style="color: #a0f">їсти нема чого.</span></p>
	<p style="padding: 25px 0; text-align: center;">Тітка Ялосовета поцікавилася, що Павло виходив. Коли ж дізналася, що в <span style="color: #a00;">училище його не прийняли, заплакала від безвихідності. Хлопець вирушив шукати</span> сухої деревини, щоб розважити тітку і зготувати вечерю. Наступного дня Павло з Ялосоветою пішли до училища і вмовили <span style="color: #a00;">директора прийняти хлопця, хоч він і малий. Взяли Павла у п’яту групу,</span> де були переважно дитбудинківці. Сільських ті називали "кугутами" і просили принести <span style="color: #a00;">їжі. Та Павла не займали, бо він був</span> сирота.</p>
	<p style="padding: 0 100px; text-align: justify;"><span style="color: #0a0;">Спочатку в групі</span> не було майстра, тому займалися тільки теорією, але одного дня директор привів до них сивого дідуся, Федора Демидовича Снопа, слюсара-інструментальника найвищого розряду. <span style="color: #0a0;">Майстер привітав доброзичливо групу,</span> в їдальні сів разом з хлопцями, хоча інші майстри сиділи окремо. Під час сніданку ніколи не наїдалися, тому хліб берегли, не з’їдали, лише посипали сіллю, вдавлювали її в нього та <span style="color: #0a0;">клали до кишені, щоб з’їсти потім. Половину ж вечірньої пайки Павло носив тітці Ялосоветі.</span></p>
	<p style="padding: 25px 0; text-align: center;">Того дня група пішла на практику в майстерні. Дорогою майстер рвав щось у траві, <span style="color: #a00;">а інші майстри тільки посміхалися. У майстерні діти не бачили</span> диво-верстатів, однак майстер їх заспокоїв, пообіцявши навчити робити чарівні речі. Розповідав він усе з таким захопленням, що хлопці мимоволі зацікавилися. <span style="color: #a00;">Того дня вони працювали вперше з інструментами і роздирали</span> руки до крові, а майстер прикладав до ран подорожник, який раніше нарвав у траві.</p>
	<p style="padding: 0 0 0 50px; text-align: right;">На лінійці директор похвалив п’яту групу і продемонстрував усьому училищу зроблені ними лопати. Як винагороду, <span style="color: #a0f">групі в першу чергу видали комбінезони.</span></p>
	<p style="padding: 25px 0; text-align: center;">Після занять Павлусь і три Василі ходили додому пішки. Іти було далеко, <span style="color: #a00;">тому вони вигадали на шляху різні станції, щоб веселіше було йти.</span> &lt;...&gt; "Дорогу від села до райцентру ми поділили на станції. Перша, одразу, — Провалля, або Млин (за проваллям на горі стояв вітряк). До цієї <span style="color: #a00;">станції дорога була крута, нагору, але брукована, а далі йшла ґрунтова, аж</span> до райцентру. Друга станція звалася Ли — це два телеграфні стовпи, що підпирали один одного. Третя А, такі ж самі два стовпи, як в Ли, <span style="color: #a00;">тільки з поперечиною посередині. Четверта — Осика, п’ята — Вербичка, далі</span> Місток, Олійниця... І так аж до училища". &lt;...&gt; Потім розпалювали надвечір у степу <span style="color: #a00;">багаття, щоб зранку йти на його</span> вогник.</p>
	<p style="padding: 0 100px; text-align: justify;"><span style="color: #0a0;">Якось вони</span> вирахували, що за два роки мають пройти більше чотирьох тисяч кілометрів. Спочатку цифра налякала дітей, але потім заспокоїлися: це ж не відразу, <span style="color: #0a0;">а потроху.</span></p>
	<p style="padding: 0 0 0 50px; text-align: right;">Усі Василі були різні. Василь Силка був балакучий, веселий, цікавився географією, мріяв учитися далі й розповідав щоразу хлопцям про незвичайні країни. Обидва його старших брати загинули <span style="color: #a0f">на війні, тому Василеві</span> лишилися їхні <span style="color: #a0f">підручники та дві балалайки.</span></p>
	<p style="padding: 25px 0; text-align: center;">Василь Обора <span style="color: #a00;">був мовчун та найдужчий</span> з усіх.</p>
	<p style="padding: 0 50px 0 0; text-align: left;"><span style="color: #00f">Кібкало був із заможної сім’ї,</span> він ніколи не був голодний, однак час від часу відставав від хлопців, щоб потайки поїсти чогось. Усіх це дратувало.</p>
	<p style="padding: 0 100px; text-align: justify;"><span style="color: #0a0;">Василь Силка</span> розповів усім, що йому наснилася жовта-жовта Австралія з абрикосами, як у Штокаловому саду, та з апельсинами. Штокали, дід і баба, були скупі, добро своє стерегли пильно. Але <span style="color: #0a0;">хлопцям хотілося скуштувати хоч</span> однієї абрикоси. Ввечері вони розташувалися коло садка, розмовляючи про те, якими ж мають бути ті абрикоси. Потім розклали вогонь. Уже вночі до них прийшов сам Штокало з <span style="color: #0a0;">абрикосами у кашкеті. Він стомився</span> сторожити, хотів спати і вирішив пригостити хлопців. Наслухавшись їхніх розмов про абрикоси, він сам їв плоди один за одним, раз по раз посилаючи хлопців з кашкетом за <span style="color: #0a0;">новими порціями...</span></p>
	<p style="padding: 0 0 0 50px; text-align: right;">У неділю всі збиралися коло могили командира Івана Івановича, де посадили квіти, зробили лаву. Грали на балалайках, Павло бив у бубон, вибиваючи такт. Приходили й дівчата. Одна з них, Маня, весь час <span style="color: #a0f">горнулася до</span> Павла, хоч і була старша. А йому все наче було байдуже до одного вечора, коли Маня, вирвавшись від Кібкала, до самої ночі сиділа з Павлом на поваленій вербі, а потім заплакала, повертаючись додому. <span style="color: #a0f">Тільки тоді</span> Павло зрозумів, що вона йому не байдужа. Недарма ж Кібкало кидав у них здалеку грудки землі, хоч і <span style="color: #a0f">не зізнався в тому.</span></p>
	<p style="padding: 25px 0; text-align: center;">...Коли стало холодно й ходити було важче, хлопці почали <span style="color: #a00;">чіплятися до кузовів машин, що проїжджали дорогою. Водії</span> їх не ганяли, крім одного, прозваного Фріцом...</p>
	<p style="padding: 0 50px 0 0; text-align: left;"><span style="color: #00f">...Вставати вранці Павлові доводилося першому,</span> потім він будив Василя Обору, потім &mdash; Силку, а потім усі разом вони йшли до Кібкала. Одного разу Павло встав надто рано, тому довелося досипати у Кібкала, а зранку <span style="color: #00f">їх напоїли молоком і нагодували справжнім хлібом.</span> Вперше хлопці відчули, що не голодні.</p>
	<p style="padding: 0 100px; text-align: justify;"><span style="color: #0a0;">У завірюху сталося</span> те, чого Павло так боявся, — він проспав, тому довелося бігти дорогою самому. У якийсь момент хлопцеві здалося, що він бачить їхній вогник. Та то були очі голодного вовка. Страх <span style="color: #0a0;">охопив хлопця, але скоро</span> на дорозі з’явилася машина. Павло заскочив туди, хоча раніше для цього йому необхідна була допомога друзів. Проїхавши трохи, побачив він Василів. Став стукати в кабіну, щоб водій зупинився, <span style="color: #0a0;">бо скрізь вовки, а хлопці</span> запізнюються. Однак шофером виявився Фріц. Він розлютився та помчав щодуху, Павло ледве тримався в кузові. Потому зупинився й запитав, чи бачив хлопець його номер. Пообіцяв <span style="color: #0a0;">пригальмувати коло МТС, щоб</span> пасажир зліз. Та тільки Павло став злізати, шофер шарпонув машину так, що хлопець з усієї сили вдарився об бруківку. Непритомного знайшла його якась жінка та віднесла в училище, бо <span style="color: #0a0;">впізнала форму. У хлопця боліли</span> всі нутрощі. Опритомнівши, він побачив коло себе всіх товаришів та розказав, що з ним учинив так Фріц. Василь Силка знав номер машини. Усі дитбудинківці відразу ж вирушили <span style="color: #0a0;">шукати злочинця.</span></p>
	<p style="padding: 25px 0; text-align: center">Староста Гришуха &lt;...&gt;" присів напроти мене, дивився мені в очі прямо, сміливо, <span style="color: #a00;">зіниці йому були густо-чорні й суворі. Він дістав з-за пазухи шинелі</span> сніданкову пайку, розгорнув мені долоню і вклав у неї окрайчик.</p>
	<p style="padding: 0 50px 0 0; text-align: left;"><span style="color: #00f">— Бери. Підкріпись.</span> Це твоя. Підрубай. Полегшає.</p>
	<p style="padding: 0 100px; text-align: justify;"><span style="color: #0a0;">Я глянув</span> собі на долоню: у хлібові тьмяно зблискували вдавлені <span style="color: #0a0;">дрібки солі.</span></p>
	<p style="padding: 25px 0; text-align: center;">Дивлюсь, <span style="color: #a00;">а в грудях тисне щось — отак недуже,</span> м’яко..." &lt;...&gt;</p>
	<h2 style="text-align: right; padding: 0 45px 0 0;">Автор:</h2>
	<h2 style="text-align: right; padding: 0 45px 0 0;">Григір Тютюнник</h2>
</body>
</html>